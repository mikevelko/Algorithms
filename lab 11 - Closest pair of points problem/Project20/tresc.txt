Closest pair of points problem
===============================

Mamy dany zbiór punktów na płaszczyźnie dwuwymiarowej. Zadanie polega na 
znalezieniu pary punktów, dla których odległość między nimi jest najmniejsza.

Zadanie
-------
W zadaniu należy zaimplementować algorytm, który znajdzie szukaną parę
punktów o złożoności O(n*logn). 

1. Posortuj punkty względem współrzędnej X-owej. Niech mediana X-owych współrzędnych nazywa się x_mid.
2. Podziel punkty na dwa równe zbiory wzdłuż pionowej prostej P, której współrzędna
to x_mid (innymi słowy pierwsza połowa posortowanych punktów idzie do pierwszego zbioru, a druga do drugiego).
Nazwijmy te zbiory odpowiednio lewym i prawym.
3. Rozwiąż problem rekurencyjnie dla obu podzbiorów. Wynikami (najmniejszymi odległościami)
niech będą dL i dR. Niech dMin = min(dL, dR).
4. Połącz wyniki. Wynikiem może być dL, dR, albo odległość między parą punktów,
gdzie jeden punkt pochodzi z lewego podzbioru, a drugi z prawego. W tym punkcie należy
sprawdzić właśnie ten trzeci przypadek:
4a. Wybierz punkty, których X-owa współrzędna leży nie dalej od x_mid, niż dMin. 
Nazwijmy ten zbiór punktów Band.
4b. Posortuj te punkty względem Y-owej współrzędnej
4c. Testuj i-ty (dla i=0,...,Band.Length-1) punkt ze zbioru Band z j-tym (dla j=i+1,...,Band.Length-1)
punktem ze zbioru Band. Najpierw sprawdź czy różnica ich Y-owych współrzędnych nie jest większa, niż
dMin. Jeśli tak, przejdź do następnego i-tego punktu. Jeśli nie, policz odległość między nimi. Jeśli
jest mniejsza, niż dMin, to uaktualnij dMin.
5. Rezultatem jest para punktów, które dają odległość dMin.

Punktacja
----------
- jakikolwiek błąd w znanych testach  - 0.0
- znane testy bezbłędne, jakikolwiek błąd inny niż timeout lub wiecej niż 2 timeout'y w nieznanych testach  - 1.0
- znane testy bezbłędne, brak błędów innych niż timeout oraz od 1 lub 2 timeout'y w nieznanych testach      - 2.0
- wszystkie testy bezbłędne           - 3.0

Uwagi
-------
- W podanej chmurze punktów nie ma duplikatów. Wszystkie punkty są unikatowe.
- Jeśli mamy więcej niż jedną parę punktów, które dają najmniejszą odległość, wszystko jedno, którą zwrócisz.
  W takich (rzadkich) przypadkach będzie sprawdzana jedynie odległość między nimi. W pozostałych przypadkach
  sprawdzane są współrzędne punktów. Bez znaczenia jest, który wierzchołek będzie pierwszy, a który drugi.

  