
ASD2 - LAb 13.

Zadanie ma na celu przećwiczenie algorytmu z zamiataniem.

Będziemy mierzyć się z następującym problemem:
Mamy zbiór być może nakładających się prostokątów w dwuwymiarowej przestrzeni Euklidesowej,
których boki są równoległe lub prostopadłe do osi układu współrzędnych.
Naszym zadaniem jest policzyć pole tych prostokątów, ale w ten sposób,
że jeśli jakiś fragment przestrzeni należy do więcej niż jednego prostokąta,
to i tak liczymy go tylko raz (czyli liczymy pole sumy teoriomnogościowej tych prostokątów).

Aby rozwiązać to zadanie, najpierw zmierzymy się z zadaniem prostszym,
czyli tym samym problemem, ale w jednowymiarowej przestrzeni czyli
policzeniem długości być może nakładających się odcinków (dany fragment liczymy tylko raz).
Po pierwsze jest to łatwiejsze do wyobrażenia sobie, a poza tym jest niezbędne, 
aby potem policzyć pola prostokątów.

ETAP 1 - DŁUGOŚĆ ODCINKÓW

Mamy zbiór być może nakładających się odcinków w jednowymiarowej przestrzeni Euklidesowej,
które siłą rzeczy znajdują się na jednej prostej.
Naszym zadaniem jest policzyć długość tych odcinków, ale w ten sposób,
że jeśli jakiś fragment przestrzeni należy do więcej niż jednego odcinka,
to i tak liczymy go tylko raz (czyli liczymy pole sumy teoriomnogościowej tych odcinków).

UWAGA TECHNICZNA: będziemy rozważać odcinki pionowe (ponieważ takie przydadzą się w etapie drugim),
będą one reprezentowane jako krotka (double y1, double y2), gdzie y1 i y2 to wsółrzędne końców odcinka
(wspołrzędna x nas nie interesuje - dla obu końców jest taka sama), nie wiemy, która za wartości y1, y2
jest mniejsza, a która większa.

Wyobraźmy sobie taki zbiór pionowych odcinków.
Wyobraźmy sobie poziomą linię, która przemieszcza się od dołu do góry,
zatrzymując się na punktach wyznaczających początek lub koniec jakiegoś odcinka.
Każdy taki punkt i każde takie zatrzymanie się linii nazywamy "zdarzeniem".
Tak naprawdę w ogólności w przestrzeni mamy kilka serii częsciowo nakładających się odcinków
(zanim jeden odcinek się skończy, to już się zaczyna inny).
Gdy poznamy długość każdej z takich serii, odpowiedzią będzie suma ich długości.
Musimy wykryć, gdzie taka pojedyncza seria częściowo nakładających się odcinków się zaczyna,
a gdzie kończy, czyli mieć jej zakres.
Zakres da nam długość.

Innymi słowy, musimy wykryć, w przy którym zdarzeniu weszliśmy w serię odcinków, a w którym zdarzeniu z niej wyszliśmy.
Będzie to przypominać sprawdzanie, czy jesteśmy w nawiasie w tekście (z poprawnymi nawiasami).
Będziemy zliczać otwierające się nawiasy (czyli punkty, które są początkami odcinków)
i zamykające (punkty, które są końcami odcinków).
Gdy różnica między tymi dwoma liczbami wyniesie zero, to właśnie zakończyła się seria.
Wiedząc jakie są współrzędne początku i konca serii możemy policzyć długość sumy teoriomnogościowej tworzących serię
odcinków

ETAP 2 - POLE PROSTOKĄTÓW

Teraz, gdy mamy algorytm na długość odcinków, możemy przystąpić do prostokątów.

Wyobraź sobie prostokąty. Teraz wyobraź sobie pionową linię zamiatającą. Idzie ona od lewej do prawej.
Tym razem zatrzymuje się ona za każdym razem, gdy natrafi na pionowy bok prostokąta
(każdy prostokąt ma dwa takie boki). Takie zatrzymanie nazywamy zdarzeniem.
W czasie zatrzymania obliczamy, jaka jest długość przecięcia wszystkich prostokątów z linią zamiatającą.
Oznaczmy tę długość D. Nazwijmy ją wysokością. Teraz wiemy, że ta wysokość nie zmieni się do następnego zdarzenia.
Dlatego jeśli jedno zdarzenie zdarzyło się na współrzędnej x1, a następne na x2, to pole prostokątów między
tymi zdarzeniami wynosi (x2-x1)*D. Suma takich pól jest szukanym polem.

UWAGA TECHNICZNA: prostokąt reprezentowany jest jako para (formalnie krotka) punktów odpowiadających jego
przeciwleglym wierzchołkom, ale nie wiemy czy to (lewy_dolny, prawy_górny) czy może (prawy_dolny, lewy_górny),
czy jeszcze inny układ.

UWAGI OGÓLNE:
1) Przyda się pomocnicza struktura opisujące zdarzenie. Powinna ona zawierać informacje o numerze odcinka/prostokąta
   oraz o tym czy to jego początek czy koniec.
2) Zdarzenia można oczywicie posortować wegług odpowiedniej wspołrzędnej.

PUNKTACJA:

Odcinki
- jakikolwiek błąd w znanych testach                            - 0.0
- znane testy bezbłędne, jakikolwiek błąd w nieznanych testach  - 0.5
- wszystkie testy bezbłędne                                     - 1.0

Prostokąty
- jakikolwiek błąd w znanych testach  - 0.0
- znane testy bezbłędne, jakikolwiek błąd inny niż timeout lub wiecej niż 3 timeout'y w nieznanych testach  - 0.5
- znane testy bezbłędne, brak błędów innych niż timeout oraz 2 lub 3 timeout'y w nieznanych testach         - 1.0
- znane testy bezbłędne, brak błędów innych niż timeout oraz 1 timeout w nieznanych testach                 - 1.5
- wszystkie testy bezbłędne           - 2.0

